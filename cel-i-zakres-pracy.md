## Cel i zakres pracy

Celem niniejszej pracy dyplomowej jest utworzenie aplikacji internetowej, z możliwością
jej uruchomienia z dowolnej, najnowszej przeglądarki internetowej na komputerze osobistym,
która ma umożliwić użytkownikowi wprowadzenie oraz zapisywanie danych technicznych
obrabiarek zgodnie z normą ISO 14649-201 (opisy obrabiarek objęte tym schematem to frezarki,
centra obróbcze, tokarki i wielozadaniowe maszyny). Aplikacja ma udostępniać również
funkcjonalność do generowania pliku XML na podstawie wprowadzonych danych. Oprócz tego,
aplikacja ma umożliwiać tworzenia własnych, prostych formularzy. Aby aplikacja była łatwa w
obsłudze zostanie również zaimplementowana funkcjonalność do tworzenia katalogów oraz
podkatalogów w celu umożliwienia segregowania formularzy według upodobań użytkownika.
Aplikacja ma być łatwa do instalacji oraz intuicyjna. W tym celu należy wykonać następujące
kroki:
1. Sformułowanie koncepcji budowy systemu aplikacji
2. Wybór sposobu komunikacji pomiędzy poszczególnymi komponentami systemu
3. Wybór odpowiednich technologii oraz narzędzi
4. Implementacja poszczególnych komponentów systemu
5. Uruchomienie systemu aplikacji
6. Testowanie systemu





